---
title: เป็นหมอไม่ได้แปลว่าเป็นคนดี
date: 2020-12-05T15:18:17.000Z
draft: false
toc: false
images:
tags:
  - life
---

เมื่อ 2-3 อาทิตย์ก่อน เห็นน้องที่ทำงานลนๆ กัน เลยได้ความว่า มีน้องคนนึงเขาปวดท้อง จุกเสียด ตั้งแต่คืนวันก่อน แต่ไม่มีอาการท้องเสีย แล้วน้องเขาปวดท้องมาก พี่หัวหน้าทีมก็เลยจะหาน้องคนนี้ไปโรงพยาบาลใกล้ๆ

พอดีแม่เราเป็นพยาบาล เลยให้น้องลองคุยกับแม่เราก่อน เบื้องต้นจะได้รู้ว่าอาการร้ายแรงมั้ย แม่เราสรุปว่า น้องเขาอาหารไม่ย่อย ประกอบกับวันก่อนน้องกินหอยทอด ก็มีความเป็นไปได้สูงว่าหอยอาจจะไม่สุกดี

ตอนเย็นๆ วันเดียวกัน เราถามหัวหน้าทีมน้องเขาว่า หมอเขาบอกว่าน้องเป็นอะไร หมอบอกว่าเป็น อาหารเป็นพิษ

แต่ อาการของอาหารเป็นพิษ คือ ท้องเสีย ไม่ได้ปวดท้องข้ามวันข้ามคืน ซึ่งคำอธิบายว่า ทำไมหมอถึงวินิจฉัยว่าเป็นอาหารเป็นพิษนั้น ก็เพราะว่าสมัยนี้ถ้าเป็นอาการกลุ่มอาหารไม่ย่อย อาหารเป็นพิษ เขาจะให้ยาฆ่าเชื้อกันไว้ก่อน แต่นั้นหมายความว่า ในบางกรณีที่ไม่จำเป็นต้องกินยาฆ่าเชื้อ ก็จะมีการจ่ายยาฆ่าเชื้อให้โดยไม่จำเป็น และอย่าลืมว่า บิลจะราคาแพงกว่าเดิม

อย่างในเคสของน้องในบทความนี้ น้องไม่ได้แสดงอาการท้องเสีย ซึ่งไม่มีความจำเป็นใดๆ เลยที่ต้องให้ยาฆ่าเชื้อ แต่ ถ้าให้ยาฆ่าเชื้อ มันก็ง่ายในการรักษา เพราะว่าไม่ว่าจะเป็นอาหารเป็นพิษหรือไม่ย่อย รักษาแบบเดียวกันได้ และปิดเคสได้ไว ได้ตังเยอะกว่าด้วยเพราะต้องคิดค่ายาฆ่าเชื้อ

และนี่ก็เป็นเหตุผลเดียวกับการที่ว่า ทำไมหมอถึงผ่าคลอดโดยไม่จำเป็น บางเคสสามารถคลอดธรรมชาติได้ แต่หมอเลือกที่จะผ่า เพราะว่าใช้เวลาน้อยกว่าคลอดแบบธรรมชาติ หมอปิดเคสได้เยอะกว่า และได้ตังเยอะกว่าเช่นกัน

อย่าลืมว่า คนที่เรียนแพทย์มาเป็นหมอได้หมดถ้าสอบใบกระกอบได้ ต่อให้จะอยู่อันดับสุดท้ายของชั้นก็ตาม
