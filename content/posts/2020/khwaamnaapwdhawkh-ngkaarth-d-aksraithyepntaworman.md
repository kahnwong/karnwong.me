---
title: ความน่าปวดหัวของการถอดอักษรไทยเป็นตัวโรมัน
date: 2020-01-06T17:00:00.000Z
draft: false
ShowToc: false
images:
tags:
  - languages
---

*ตัวโรมัน = a b c d e f g ...

วันดีคืนดีชาวต่างชาติอยากมาเมืองไทย แต่จะมาเพราะอะไรนี่ก็ไม่ขอยุ่ง ไม่ได้สู่รู้เบอร์นั้น อนุมานว่ามาจากแถบยุโรป อเมริกาอะไรเทือกนี้ก็น่าจะเครื่องลงที่สุวรรณภูมิ ปัญหาที่จะเจออย่างแรกเลยก็คือ ชื่อป้ายชื่ออะไรไม่ได้ออกเสียงเหมือนที่ตัวโรมันเขียนไว้ เรื่องของเรื่องคือป้ายชื่อในไทยจะใช้ระบบ Royal Thai General System of Transcription ของ ราชบัณฑิตยสถาน แล้วปัญหาหลักๆ เลยก็คือมันไม่ได้สื่อว่าจริงๆ แล้วคำมันควรออกเสียงยังไง เช่น:

<style>.my-black-bordered-table table, th, td { border: 1px solid black; border-collapse: collapse; }</style>

<div class="ox-hugo-table my-black-bordered-table">
<div></div>

| Thai       | Romanization | Romanization System        | Pronunciation                             | Source        |
| ---------- | ------------ | -------------------------- | ----------------------------------------- | ------------- |
| เทเวศ      | The-wet      | RTGS                       | Tae-wet                                   | Pali-Sanskrit |
| สุวรรณภูมิ | Suvarnabhumi | Devanagari transliteration | Su-wan\*-na-poom <br>\*'a' as in father| Pali-Sanskrit |
| ดินแดง     | Din-daeng    | RTGS                       | Din-daeng                                 | Thai          |
| ศรีราชา    | Sri Racha    | Mixed:<br>__Sri__ - Devanagari transliteration<br>__Racha__ - RTGS                           |                     See-ra-cha                      | Pali-Sanskrit              |

จะเห็นได้ว่าคำที่ต้นทางมาจากภาษาเดียวกันยังใช้คนละระบบในการถอดอักษรซะงั้น ที่เหนือกว่านั้นคือคำที่มาจาก บาลี-สันสกฤต นี่ก็ดันใช้ทั้งสองระบบถอดเสียงดื้อๆ โดยที่ไม่แคร์ว่าต่างชาติจะงงเบอร์ไหน

### ย้อนอดีตนิดนึง

คำบาลี-สันสกฤตมีการนำมาใช้ในภาษาไทยเมื่อนานมาแล้ว ผ่านการเผยแพร่ของศาสนาพราหมณ์-ฮินดูในอุษาอาคเนย์

### ตรงนี้เริ่มน่าเบื่อล่ะ แต่อ่านหน่อยก็ดี

คนบางกลุ่มพอใจที่จะใช้การถอดอักษรแบบราชบัณฑิตกับคำที่มาจาก บาลี-สันสกฤต แต่ต้องเน้นย้ำว่าการถอดอักษรแบบเทวนาครี สามารถแปลงกลับเป็นอักขระไทยได้แบบ 100% ในขณะที่การถอดอักษรแบบราชบัณฑิตจะไม่สามารถแปลงที่ถอดเป็นตัวโรมันกลับเป็นตัวไทยได้อย่างสมบูรณ์ ยกเว้นเสียแต่ว่ารู้กันอยู่แล้วว่ามันคือคำอะไร ก็เลยเขียนเป็นตัวไทยถูก

เพราะฉะนั้น มันเลยกลายเป็นว่าการถอดแบบราชบัณฑิตเป็นความพยายามที่จะเก็บรูปแบบการสะกดคำไทยเอาไว้ แต่มันไม่ได้สอดคล้องกับการออกเสียงของคำนั้นจริงๆ

### สรุป

ไทยใช้ระบบราชบัณฑิตยสถานในการถอดอักขระเป็นโรมัน แต่ปัญหาคือมันไม่สามารถแปลงกลับเป็นตัวไทยได้อย่างสมบูรณ์ แต่ถ้าถอดอักษรคำที่มาจากบาลี-สันสกฤตโดยใช้ระบบเทวนาครีก็ติดประเด็นเดิมคือมันไม่ได้สอดคล้องกับการออกเสียงจริงๆ

### ของแถม

จะลืมพูดถึงระบบการถอดอักษรอีกแบบไม่ได้ นั่นก็คือ: ฉันจะสะกดตามใจฉัน
